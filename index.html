<!DOCTYPE html>
<html lang="ua">
<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>Замовити Книжку "Як Мартуся захворіла на лейкемію"</title>
    <meta name="description" content="Order the book &quot;How Marta got sick on leukemia&quot;">
    <meta name="author" content="Sergii Borysenko">
    <meta name="viewport" content="width=device-width, initial-scale=1">
    <link href='//fonts.googleapis.com/css?family=Raleway:400,300,600' rel='stylesheet' type='text/css'>

    <link rel="stylesheet" type="text/css" href="css/Skeleton/normalize.min.css">
    <link rel="stylesheet" type="text/css" href="css/Skeleton/skeleton.min.css">
    <link rel="stylesheet" type="text/css" href="css/main.css">

    <script type="text/javascript" src="main.js"></script>
</head>
<body>
    <section class="main-content">
        <div class="container">
            <h3 class="heading">Як Мартуся захворіла на лейкемію</h3>
            <div class="category image">
                <img class="u-max-full-width cover" src="img/cover.jpg">
            </div>
            <article id="author-text" class="sidebar-box">
                <p>
                    Як Мартуся захворіла на лейкемію - історія маленької дівчинки, яка одного дня відчула себе дуже хворою. Згодом вона та її сім’я дізналися про хворобу, що зветься лейкемія, і дівчинка опинилась у зовсім новому, незрозумілому для неї світі – світі важкого, довгого, болючого лікування, самотності й купи запитань, на які нелегко було знайти відповіді. Я, мама Мартусі, яка два з половиною роки лікувалась від лейкемії, а також автор цієї книжки, намагалась відповісти на ці запитання у формі, доступній маленькій дитині. І хоча я усвідомлюю, наскільки серйозні ризики для життя несе дане захворювання, для мене було дуже важливо утвердити дитячу і батьківську віру в можливе хороше майбутнє і в те, що навіть під час такого складного лікування дитина може мати дитинство і радість. Вона може іноді бачитися з друзями і часом відвідувати дитячий садок, коли їй дозволяє самопочуття. Дитина не перестає мріяти і неодмінно повинна відчувати підтримку рідних. А її батьки потребують прийняття і підтримки друзів. 
                </p>
                <p>
                    Дитяча література – дзеркало наших дітей, їхніх душ, їхніх уявлень про себе і світ навколо, їхніх мрій і бажань на майбутнє. Це відповіді на їхні запитання – ті, які вони нам ставлять, а також ті, які залишаються невисловленими. У казках і розповідях, що ми читаємо своїм дітям, трапляються різні герої, життя яких здається відображенням нашого власного. Найважливіше, щоб у дитячій книжці кожна-кожнісінька дитина могла знайти саме своє відображення. Ця книжка й буде таким відображенням для дітей з лейкемією віком від дня народження до шести-семи років та їхніх сімей. 
                </p>
                <p>
                    Наша сім’я в той складний період  лікування Мартусі опинилась далеко від друзів і рідних, у новому, незнайомому місці. Але навіть на відстані знайшлись ті люди, які підтримали нас. Саме завдяки цим людям книжка і стала реальною, оскільки кошти на друк я збирала серед друзів. Із малюнками допомогла Юля, мама хлопчика, який також пройшов лікування від лейкемії. Надрукувати книжку погодилось видавництво “Чорні Вівці», а поширити серед сімей з хворими дітьми допомагає благодійний фонд «Запорука». 
                </p>
                <p>
                    Вдячна всім і кожному, хто допомагав!
                </p>
                <p>
                    Книжка має безкоштовно поширюватися серед сімей з дітьми, хворими на лейкемію.
                </p>
            </article>
            <div class="read-more"><a class="button" data-target="#author-text">&#8595; Читати далі &#8595;</a></div>
             <div>
                <a class="button button-primary" href="https://tinyurl.com/yaxt8nd8" >Замовити</a>
             </div>
        </div>
    </section>
</body>
</html>
